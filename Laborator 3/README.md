# Laborator 3 - css

*Folosiți notele de curs ca să vă amintiți principalele noțiuni de CSS învățate (recapitulați regulile și selectorii CSS din cursul 3) și rezolvați următoarele exerciții.*  

## selectori

1. Jucați [CSS diner](https://flukeout.github.io/) și testați-vă cunoștințele despre selectori CSS. 

## index.html 

Revedeți fișierele `index.html` și `mario.html` pe care le-ați scris în laboratorul 2. Sarcina voastră principală este să adăugați cod CSS celor două pagini web.  

2. În elementul `head` al paginii `index.html`:
- adăugați metadata corespunzătoare (charset, autor, descriere, cuvinte cheie etc.)
- setați base URL-ul
- definiți legături către un fișier CSS `style.css` și un [icon](https://www.w3schools.com/html/html_favicon.asp) `favicon.ico`. 

Adăugați reguli CSS corespunzătoare în fișierul `style.css` și modificați, acolo unde este cazul, pagina `index.html` pentru a rezolva următoarele cerințe.

*Pentru rezolvarea exercițiilor, asigurați-vă că folosiți măcar o dată fiecare categorie de selectori CSS (de tip, prin id, prin clasă, prin atribute), combinări de selectori și marcajul`!important`. Folosiți unități relative pentru valorile proprietăților legate de dimensiune.* 

3.  Folosiți modelul BOX și proprietățile CSS `padding`, `border`, `margin`, `height`, `width` pentru a crea layoutul general al paginii. `Headerul`, `footerul` și corpul `main` ar trebui să fie evidențiate în împărțirea în pagină. 
*Folosiți fiecare din proprietățile CSS amintite mai sus măcar o dată.*

4. Pentru fiecare din cele trei zone ale paginii (header, footer, main):
- schimbați culoarea backgroundului
- schimbați dimensiunea, culoarea, fontul și formatarea textului (aliniere, grosime, spațiere a rândurilor, spațire cuvinte etc.) 
- schimbați stilul ancorelor (textului din elementele html `a`): culoare, dimensiune, formatare, grosime etc.

5. În zona de header:
- dați un stil diferit ancorelor din meniul de navigare (elementul `nav`) față de cele folosite în restul paginii (ex: fără subliniere, spațiate diferit, altă culoare)
-  formatați titlul paginii (`heading`)

6. În zona main:
- schimbați stilul headingurilor `h1`-`h6`
- schimbați stilul listei ordonate (ex: spațiere, indentare, simbol, culoare etc.)
- schimbați spațierea elementelor `iframe`


## mario.html
7. În elementul `head` al paginii `mario.html`, adăugați legătura către un fișier CSS `style-mario.css`.

8. Adăugați reguli CSS în fișierul `style-mario.css` astfel încât:
- tot conținutul paginii să fie centrat
- pagina să pară că face parte din joc: modificați layoutul, stilul titlului, al textului, al headingurilor și al tabelului, astfel încât să semene cu lumea Mario (ex: schimbați fontul, culorile și dimensiunea textului, spațiați elementele din tabel etc.) 

*Hint: "împrumutați" culorile din joc folosind unealta `eyedropper` din browser (dacă există) sau unealta de `inspector`.*  

9. Folosiți [validatorul CSS](https://jigsaw.w3.org/css-validator/) pentru a corecta eventualele erori sau atenționări (aveți grijă la culorile folosite, contrast, dimensiunea corpului de literă). 

## EXTRA

10. CSS art! Scrieți titlul paginii folosind cod HTML și CSS astfel încât să semene cu titlul din joc.
11. Încercați să schimbați stilul playerului `audio`. Ce observați?


 

